1. ATQVE EA DIVERSA PENITVS DVM P<ARTE> G<ERVNTVR> in hoc libro mutatio
est rerum omnium: nam et personae et loca alia sunt et aliud negotium
incipitur; ab Aenea enim transit ad Turnum, a Tuscia ad Ardeam, a
petitione auxiliorum ad bellum. quem transitum quidam culpant,
nescientes Vergilium prudenter iunxisse superioribus negotiis sequentia
per illam particulam, _atque. _

EA D<IVERSA> PENITVS DVM PARTE GERVNTVR scilicet dum offeruntur arma,
dum dantur auxilia.

| _dum_ enim, cum sit coniunctio, hic tamen adverbii vim obtinet: |

| Terentius (Eu. 320) _mea nihil refert, dum potiar modo._ |

sane formatus est iste liber ad illud Homeri (Il. 10) ubi dicit per
noctem egressos esse Diomedem et Vlixem cum capto Dolone castra
penetrarunt: nam partem maximam et oeconomiae et negotiorum exinde
habet.

DIVERSA PENITVS valde diversa, id est longius remota,

| vel apud Pallanteum vel in Etruria; |

unde paulo post (10) dicit _nec satis, extremas Corythi penetravit ad
urbes Lydorumque manum._

2. IRIM Iris quasi ἔρις dicta est: numquam enim ad conciliationem
mittitur, sicut Mercurius, sed ad disturbationem. et est ministra non
tantum dearum, sed et deorum: nam praeter Homerum et Vergilius hoc
probat, dicens (803) _aeriam caelo nam Iuppiter Irim demisit germanae
haud mollia iussa ferentem._

3. AVDACEM AD TVRNVM fortem sine felicitate, sicut de Pallante diximus
(8.110).

| et modo audaciae laus oportuna, quia ad audendum exhortandus est. |

  PARENTIS PILVMNI Pilumnus et Pitumnus fratres fuerunt di. horum
  Pitumnus usum stercorandorum invenit agrorum—unde et Sterculinius
  dictus est—Pilumnus vero pinsendi frumenti: unde et a pistoribus
  colitur. ab ipso et pilum dictum est.

| <quidam Pilumnum et Pitumnum Castorem et Pollucem accipiunt; |

| nonnulli laudum deos; Varro (VPR 2.82a) coniugales deos |

| suspicatur.> |

4. SACRATA VALLE ideo _sacrata_ quia, ut diximus supra (1.441), numquam
est lucus sine religione.

SEDEBAT ut Asper dicit (fr. 38) ‘erat’, quae clausula antiqua est et de
usu remota. secundum Plautum

| autem |

_sedere_ est consilium capere, qui inducit

| in Mostellaria |

servum dicentem _sine iuxta aram sedeam, et dabo meliora consilia._ sed
secundum augures _sedere_ est augurium captare; namque post designatas
caeli partes a sedentibus captabantur auguria: quod et supra ipse
ostendit latenter, inducens Picum solum sedentem, ut (7.187) _parvaque
sedebat succinctus trabea,_ quod est augurum, cum alios stantes
induxerit. ergo _sedebat_ aut ‘erat’ aut ‘consilia

capiebat’ aut ‘augurabatur’.

| unde et hic _lucus_ vice aedis sacratae accipi debet: quod plenius
illo loco |

| dictum est (7.174) _hoc illius curia templum._ aut quia in locis
sacris |

| sedentes consilia habituri erant. * curiam in templo haberent: quod |

| Numa cum sciret,Vestae aediculam, non templum, statuit, ne ibi |

| senatus haberi posset et ipsa necessitate vir introiret locum. nam et
ipsa |

| consilia a sedendo quasi considia dicta sunt; sedentium enim animi |

| tranquilliores fiunt. |

  5. THAVMANTIAS secundum poeticam Thaumantis filia. ceterum ex
  admiratione hoc nomen accepit, quia admiratio de eius coloribus
  nascitur.

6. DIVVM PROMITTERE NEMO ‘nemo’ pro ‘nullus’ posuit. et est acyrologia.
nam ‘divum nemo’ non possumus dicere, cum proprie ‘nemo’ sit ‘ne homo’.

7. AVDERET docet per transitum multa interdum temporum ratione
provenire, quae numina praestare non possunt. quod etiam paulo post in
matris deum petitione Iuppiter probat, dicens (97) _cui tanta deo
permissa potestas._

VOLVENDA pro ‘volubilis’.

| 8. AENEAS VRBE ET SOCIIS ab occasione. et ostendit quid illi |

| expugnandum sit, quia caret defensore. |

| VRBE urbs ista quae est in septimo (157) _ipse humili designat moenia_
|

| _fossa._hanc Castrum Laurens ait dici Varro (ARH 2.14), oppidum |

| tacet. sed ubi primum Aeneas egressus sit, eum locum Troiam |

| nuncupari traditur. |

| 9. PALATINI prolepsis est. |

10. NEC SATIS quia occurrebat ab Euandro eum facile posse remeare.

| CORYTHI PENETRAVIT ut totam [in] Etruriam peragrasse videatur. |

| _Corythi_ autem | CORYTHI

montis Tusciae, qui, ut diximus (7.209), nomen accepit a Corytho rege,
cum cuius uxore concubuit Iuppiter, unde natus est Dardanus.

| _penetravit_ autem bene, quia supra (1) dixerat _penitus._ |

| 11. LYDORVMQVE MANVM omnia haec ad occasionem faciendi |

| pertinent ex longinquitate, ut dictum est, regionis. |

ARMAT AGRESTES ne ei formidinem iniciat, agrestes esse commemorat.

| 12. NVNC TEMPVS a metu. |

