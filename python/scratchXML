<milestone n="1" unit="section" /><p n'"1"></seg><seg n="1"> Quid actum sit in caelo ante diem III idus Octobris anno novo, initio saeculi felicissimi, volo memoriae tradere.</seg> <seg n="2">Nihil nec offensae nec gratiae dabitur.</seg> <seg n="3">Haec ita vera si quis quaesiverit unde sciam, primum, si noluero, non respondebo.</seg> <seg n="4">Quis coacturus est?</seg> <seg n="5">Ego scio me liberum factum, ex quo suum diem obiit ille, qui verum proverbium fecerat, aut regem aut fatuum nasci oportere.</seg> <seg n="6">Si libuerit respondere, dicam quod mihi in buccam venerit.</seg> <seg n="7">Quis unquam ab historico iuratores exegit?</seg> <seg n="8">Tamen si necesse fuerit auctorem producere, quaerito ab eo qui Drusillam euntem in caelum vidit: idem Claudium vidisse se dicet iter facientem “non passibus aequis.”</seg> <seg n="9">Velit nolit, necesse est illi omnia videre, quae in caelo aguntur: Appiae viae curator est, qua scis et divum Augustum et Tiberium Caesarem ad deos isse. </seg></p>

Process finished with exit code 0
