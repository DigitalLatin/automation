<?xml-model
href="https://digitallatin.github.io/guidelines/critical-editions.rng" type="application/xml" 
  schematypens="http://relaxng.org/ns/structure/1.0"?>
<?xml-model
href="https://digitallatin.github.io/guidelines/critical-editions.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>
   <text>
      <body>
         <div type="edition" xml:id="edition-text">
            <div type="textpart" n="4" xml:id="part4">
               <l n="1"><label type="speaker">Meliboeus</label> Quid tacitus, Corydon, vultuque
                  subinde minaci</l>
               <l n="2">quidve sub hac platano, quam garrulus astrepit humor,</l>
               <l n="3">insueta statione sedes? iuvat humida forsan</l>
               <l n="4">ripa leuatque diem vicini spiritus amnis?</l>
               <l n="5"><label type="speaker">Corydon</label> Carmina iam dudum, non quae nemorale
                  resultent,</l>
               <l n="6">uoluimus, o Meliboee; sed haec, quibus aurea possint</l>
               <l n="7">saecula cantari, quibus et deus ipse canatur,</l>
               <l n="8">qui populos urbesque regit pacemque togatam.</l>
               <l n="9"><label type="speaker">Meliboeus</label> Dulce quidem resonas, nec te
                  diuersus Apollo</l>
               <l n="10">despicit, o iuvenis, sed magnae numina Romae</l>
               <l n="11">non ita cantari debent, ut ovile Menalcae.</l>
               <l n="12"><label type="speaker">Corydon</label> Quidquid id est, silvestre licet
                  videatur acutis</l>
               <l n="13">auribus et nostro tantum memorabile pago;</l>
               <l n="14">nunc mea rusticitas, si non valet arte polita</l>
               <l n="15">carminis, at certe valeat pietate probari.</l>
               <l n="16">rupe sub hac, eadem quam maxima pinus obumbrat,</l>
               <l n="17">haec eadem nobis frater meditatur Amyntas,</l>
               <l n="18">quem vicina meis natalibus admovet aetas.</l>
               <l n="19"><label type="speaker">Meliboeus</label> Iam puerum calamos et odorae
                  vincula cerae</l>
               <l n="20">iungere non cohibes, levibus quem saepe cicutis</l>
               <l n="21">ludere conantem vetuisti fronte paterna?</l>
               <l n="22">dicentem, Corydon, te non semel ista notavi:</l>
               <l n="23">'frange, puer, calamos et inanes desere Musas;</l>
               <l n="24">i, potius glandes rubicundaque collige corna,</l>
               <l n="25">duc ad mulctra greges et lac venale per urbem</l>
               <l n="26">non tacitus porta. quid enim tibi fistula reddet,</l>
               <l n="27">quo tutere famem? certe mea carmina nemo</l>
               <l n="28">praeter ab his scopulis ventosa remurmurat echo.'</l>
               <l n="29"><label type="speaker">Corydon</label> Haec ego, confiteor, dixi, Meliboee,
                  sed olim:</l>
               <l n="30">non eadem nobis sunt tempora, non deus idem.</l>
               <l n="31">spes magis arridet: certe ne fraga rubosque</l>
               <l n="32">colligerem viridique famem solarer hibisco,</l>
               <l n="33">tu facis et tua nos alit indulgentia farre;</l>
               <l n="34">tu nostras miseratus opes docilemque iuventam</l>
               <l n="35">hiberna prohibes ieiunia solvere fago.</l>
               <l n="36">ecce nihil querulum per te, Meliboee, sonamus;</l>
               <l n="37">per te secura saturi recubamus in umbra</l>
               <l n="38">et fruimur silvis Amaryllidos, ultima nuper</l>
               <l n="39">litora terrarum, nisi tu, Meliboee, fuisses,</l>
               <l n="40">ultima visuri, trucibusque obnoxia Mauris</l>
               <l n="41">pascua Geryonis, liquidis ubi cursibus ingens</l>
               <l n="42">dicitur occiduas impellere Baetis harenas.</l>
               <l n="43">scilicet extremo nunc vilis in orbe iacerem,</l>
               <l n="44">a dolor! et pecudes inter conductus Hiberas</l>
               <l n="45">irrita septena modularer sibila canna;</l>
               <l n="46">nec quisquam nostras inter dumeta camenas</l>
               <l n="47">respiceret; non ipse daret mihi forsitan aurem,</l>
               <l n="48">ipse deus vacuam, longeque sonantia vota</l>
               <l n="49">scilicet extremo non exaudiret in orbe.</l>
               <l n="50">sed nisi forte tuas melior sonus advocat aures</l>
               <l n="51">et nostris aliena magis tibi carmina rident,</l>
               <l n="52">vis, hodierna tua subigatur pagina lima?</l>
               <l n="53">nam tibi non tantum uenturos dicere nimbos</l>
               <l n="54">agricolis qualemque ferat sol aureus ortum</l>
               <l n="55">attribuere dei, sed dulcia carmina saepe</l>
               <l n="56">concinis, et modo te Baccheis Musa corymbis</l>
               <l n="57">munerat et lauro modo pulcher obumbrat Apollo.</l>
               <l n="58">quod si tu faveas trepido mihi, forsitan illos</l>
               <l n="59">experiar calamos, here quos mihi doctus Iollas</l>
               <l n="60">donavit dixitque: 'truces haec fistula tauros</l>
               <l n="61">conciliat nostroque sonat dulcissima Fauno.</l>
               <l n="62">Tityrus hanc habuit, cecinit qui primus in istis</l>
               <l n="63">montibus Hyblaea modulabile carmen auena.'</l>
               <l n="64"><label type="speaker">Meliboeus</label> Magna petis, Corydon, si Tityrus
                  esse laboras.</l>
               <l n="65">ille fuit vates sacer et qui posset avena</l>
               <l n="66">praesonuisse chelyn, blandae cui saepe canenti</l>
               <l n="67">adlusere ferae, cui substitit advena quercus.</l>
               <l n="68">quem modo cantantem rutilo spargebat acantho</l>
               <l n="69">Nais et implicitos comebat pectine crines.</l>
               <l n="70"><label type="speaker">Corydon</label> Est fateor, Meliboee, deus: sed nec
                  mihi Phoebus</l>
               <l n="71">forsitan abnuerit; tu tantum commodus audi:</l>
               <l n="72">scimus enim, quam te non aspernetur Apollo.</l>
               <l n="73"><label type="speaker">Meliboeus</label> Incipe, nam faveo; sed prospice, ne
                  tibi forte</l>
               <l n="74">tinnula tam fragili respiret fistula buxo,</l>
               <l n="75">quam resonare solet, si quando laudat Alexin.</l>
               <l n="76">hos potius, magis hos calamos sectare: canales</l>
               <l n="77">exprime qui dignas cecinerunt consule silvas.</l>
               <l n="78">incipe, ne dubita. venit en et frater Amyntas:</l>
               <l n="79">cantibus iste tuis alterno succinet ore.</l>
               <l n="80">ducite, nec mora sit, vicibusque reducite carmen;</l>
               <l n="81">tuque prior, Corydon, tu proximus ibis, Amynta.</l>
               <l n="82"><label type="speaker">Corydon</label> Ab Iove principium, si quis canit
                  aethera, sumat,</l>
               <l n="83">si quis Atlantiaci pondus molitur Olympi:</l>
               <l n="84">at mihi, qui nostras praesenti numine terras</l>
               <l n="85">perpetuamque regit iuvenili robore pacem,</l>
               <l n="86">laetus et augusto felix arrideat ore.</l>
               <l n="87"><label type="speaker">Amyntas</label> Me quoque facundo comitatus Apolline
                  Caesar</l>
               <l n="88">respiciat, montes neu dedignetur adire,</l>
               <l n="89">quos et Phoebus amat, quos Iuppiter ipse tuetur:</l>
               <l n="90">in quibus Augustos visuraque saepe triumphos</l>
               <l n="91">laurus fructificat vicinaque nascitur arbos.</l>
               <l n="92"><label type="speaker">Corydon</label> Ipse polos etiam qui temperat igne
                  geluque,</l>
               <l n="93">Iuppiter ipse parens, cui tu iam proximus, ecce,</l>
               <l n="94">Caesar, abes, posito paulisper fulmine saepe</l>
               <l n="95">Cresia rura petit viridique reclinis in antro</l>
               <l n="96">carmina Dictaeis audit Curetica silvis.</l>
               <ab><label type="speaker">Amyntas</label><gap reason="lost" quantity="5" unit="lines"
                     resp="#Giarratano"/></ab>
               <l n="97"><label type="speaker">Corydon</label> Aspicis, ut virides audito Caesare
                  silvae</l>
               <l n="98">conticeant? memini, quamvis urgente procella</l>
               <l n="99">sic nemus immotis subito requiescere ramis,</l>
               <l n="100">et dixi: 'deus hinc, certe deus expulit euros.'</l>
               <l n="101">nec mora; Parrhasiae solverunt sibila cannae.</l>
               <l n="102"><label type="speaker">Amyntas</label> Aspicis, ut teneros subitus vigor
                  excitet agnos?</l>
               <l n="103">utque superfuso magis ubera lacte graventur</l>
               <l n="104">et nuper tonsis exundent vellera fetis?</l>
               <l n="105">hoc ego iam, memini, semel hac in valle notavi</l>
               <l n="106">et venisse Palen pecoris dixisse magistros.</l>
               <l n="107"><label type="speaker">Corydon</label> Scilicet omnis eum tellus, gens
                  omnis adorat,</l>
               <l n="108">diligiturque deis, quem sic taciturna verentur</l>
               <l n="109">arbuta, cuius iners audito nomine tellus</l>
               <l n="110">incaluit floremque dedit; cui silva vocato;</l>
               <l n="111">densat odore comas, stupefacta regerminat arbos.</l>
               <l n="112"><label type="speaker">Amyntas</label> Illius ut primum senserunt numina
                  terrae,</l>
               <l n="113">coepit et uberior sulcis fallentibus olim</l>
               <l n="114">luxuriare seges tandemque legumina plenis</l>
               <l n="115">vix resonant siliquis; nec praefocata malignum</l>
               <l n="116">messis habet lolium nec inertibus albet avenis.</l>
               <l n="132"><label type="speaker">Corydon</label> Numine Caesareo securior ipse
                  Lycaeus</l>
               <l n="133">Pan recolit silvas et amoena Faunus in umbra</l>
               <l n="134">securus recubat placidoque in fonte lavatur</l>
               <l n="135">Nais et humanum non calcatura cruorem</l>
               <l n="136">per iuga siccato velox pede currit Oreas.</l>
               <l n="117"><label type="speaker">Amyntas</label> Iam neque damnatos metuit iactare
                  ligones</l>
               <l n="118">fossor et invento, si fors dedit, utitur auro;</l>
               <l n="119">nec timet, ut nuper, dum iugera versat arator,</l>
               <l n="120">ne sonet offenso contraria vomere massa,</l>
               <l n="121">iamque palam presso magis et magis instat aratro.</l>
               <l n="122"><label type="speaker">Corydon</label> Ille dat, ut primas Cereri dare
                  cultor aristas</l>
               <l n="123">possit et intacto Bromium perfundere vino,</l>
               <l n="124">ut nudus ruptas saliat calcator in uvas</l>
               <l n="125">utque bono plaudat paganica turba magistro,</l>
               <l n="126">qui facit egregios ad pervia compita ludos.</l>
               <l n="127"><label type="speaker">Amyntas</label> Ille meis pacem dat montibus: ecce
                  per illum,</l>
               <l n="128">seu cantare iuvat seu ter pede lenta ferire</l>
               <l n="129">gramina, nullus obest: licet et cantare choreis</l>
               <l n="130">et cantus viridante licet mihi condere libro,</l>
               <l n="131">turbida nec calamos iam surdant classica nostros.</l>
               <l n="137"><label type="speaker">Corydon</label> Di, precor, hunc iuvenem quem vos
                  (neque fallor) ab ipso</l>
               <l n="138">aethere misistis, post longa reducite vitae</l>
               <l n="139">tempora vel potius mortale resolvite pensum</l>
               <l n="140">et date perpetuo caelestia fila metallo:</l>
               <l n="141">sit deus et nolit pensare palatia caelo!</l>
               <l n="142"><label type="speaker">Amyntas</label> Tu quoque mutata seu Iuppiter ipse
                  figura,</l>
               <l n="143">Caesar, ades seu quis superum sub imagine falsa</l>
               <l n="144">mortalique lates (es enim deus): hunc, precor, orbem,</l>
               <l n="145">hos, precor, aeternus populos rege! sit tibi caeli</l>
               <l n="146">vilis amor coeptamque, pater, ne desere pacem!</l>
               <l n="147"><label type="speaker">Meliboeus</label> Rustica credebam nemorales carmina
                  vobis</l>
               <l n="148">concessisse deos et obesis auribus apta;</l>
               <l n="149">verum, quae paribus modo concinuistis avenis,</l>
               <l n="150">tam liquidum, tam dulce cadunt, ut non ego malim,</l>
               <l n="151">quod Paeligna solent examina lambere nectar.</l>
               <l n="152"><label type="speaker">Corydon</label> O mihi quae tereti decurrunt carmina
                  versu</l>
               <l n="153">tunc, Meliboee, sonent si quando montibus istis</l>
               <l n="154">dicar habere Larem, si quando nostra videre</l>
               <l n="155">pascua contingat! vellit nam saepius aurem</l>
               <l n="156">invida Paupertas et dicit: 'ouilia cura!'</l>
               <l n="157">at tu, si qua tamen non aspernanda putabis,</l>
               <l n="158">fer, Meliboee, deo mea carmina: nam tibi fas est</l>
               <l n="159">sacra Palatini penetralia visere Phoebi.</l>
               <l n="160">tum mihi talis eris, qualis qui dulce sonantem</l>
               <l n="161">Tityron e silvis dominam deduxit in urbem</l>
               <l n="162">ostenditque deis et 'spreto' dixit 'ovili,</l>
               <l n="163">Tityre, rura prius, sed post cantabimus arma.'</l>
               <l n="164"><label type="speaker">Amyntas</label> Respiciat nostros utinam fortuna
                  labores</l>
               <l n="165">pulcrior et meritae faveat deus ipse iuventae!</l>
               <l n="166">nos tamen interea tenerum mactabimus haedum</l>
               <l n="167">et pariter subitae peragemus fercula cenae.</l>
               <l n="168"><label type="speaker">Meliboeus</label> Nunc ad flumen oves deducite: iam
                  fremit aestas,</l>
               <l n="169">iam sol contractas pedibus magis admovet umbras.</l>
            </div>
         </div>
      </body>
      <back>
         <!--
The content of the back matter will be determined in consultation between
        the editor and the staff of the DLL. Because LDLT editions are encoded, the
        matter traditionally found in the back of a printed critical edition may be
        generated by applications instead of having to be entered manually.
        Nevertheless, there is space here for notes, indices, and other kinds of
        information.
-->
      </back>
   </text>
</TEI>
